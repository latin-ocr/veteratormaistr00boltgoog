ADVOCATVS. Π, 2.

AOTVS II. SCAENA 11.

PhilotipuS‚ advocatus. Stilpho, servus.

Racilia, matrona.

Philotipus.

Quantam mihi curam atque sollicitudinem

210 Adfert amor, qui nec sperandi dat modum
Neque extimendi ullam remittit miseriam,
Donec fruar laetus amicula mea!
Vae, saeve amor, quantum miseriarum paris!
Quae non dies laboriosissima mihi est!

215 Quam plena nox molestiae studio unius
Amasiae! Sed colligam meme tamen
Et, quod amor exigit, feram modestius.
Si potuit Helenae eximia forma evertere
Duellio horrendo tot hominum cladibus

220 Et strage Troiam, si potens ille Hercules
Ser-vire reginae Omphalae haud detraxerit-
Et Pyramus Thisbes amorem caede sua
Pertulerit, an non ego feram pulcherrimae
Mulieris amores?

Stilpho.
Adest istaec tibi.

Philotipus.

225 Salve. o mea vita ac salus! Racilia,
Dulcis voluptas mea. quid agitur? Qui vales ‘3

Racilia.
Ita ut Deo visum est, non ex usu meo.
Tu qui vales?·
Philotipus.

Per te valeo aut sum mortuus.
6*

83

