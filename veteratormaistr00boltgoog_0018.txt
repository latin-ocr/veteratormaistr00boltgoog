XIV Einleitung.

Venit in manus nostras tuus ille Patelinus, quem adeo
eleganti et venusto carmine donasti, ut non nisi a quadam
Musa et ea quidem una ex illis novem sororibus omnino
manasse videatur. Quicquid enim usquam est Veneris, quic·
quid et iucunditatis et leporis, in eo uno dubio procul con-
cinnasti. Et praeter sales, qui sunt innumeri, modulatio
quoque sic titillans lectorem adficit, ut ad sese alliciat veluti
ferrum vis quaedam Magnesia nec avelli sinat. Quis credi-
disset hominem utriusque iuris peritissimum etiam Apolli·
neam tam exacte callere praxin¹l Rarum hoc, rarum, inquam.
nostro saeculo, immo vero et priscis saeculiS. Facis tu qui-
dem pro ingenii tui dexteritate, qua²² studia tua evaries et
a gravioribus ad mansuetiores hasce Musas devertens animum
tuum et exhilares et exornes. Hoc tibi amoenum semper fuit
deverticulum. Alii suas quibusdam ingenerosis ac prope
servilibus ludicris dum student recreare, magis irritant quam
mulcent. Sed hi sunt, qui superiorem aetatem sine ullis Musis
ulloque Apolline transegerunt, quibus nec ulla cum bonis
unquam litteris inita est gratia nec illos Aonios nectareis
rivulis semper scatentes fonticulos degusta-l runt. Tu istis
longe mihi dispar videriS, ut qui excellentissimae cuique arti
et per otium et per occupationeS, quantam semper potuisti,
operam navasti. Quo fit, ut nunc dulcissimis laborum tuorum
fructibus ipse fruaris. Laudatur Apelles, nec ab re, quod
nulla. dies sine linea ipsi praeteriret. At quanto venis illo
magis in hoc laudandus, cum tibi ne hora quidem sine ali-
quo ingenii tui fetu praetereat! Quodque Caecilius⁸ ille de
avunculo suo scriptum reliquit, de te, mi avuncule, iure op-
timo dicere possum; namque ut ille sic et tu arbitraris omne
tempus perire, quod studio non impendatur, et quanta illi
exstitit, tanta et tibi, sed adhuc maior temporis est parsi-
monia. Atque adeo semper· aliquid grande parturis, quod
aliquandO, speramus, paries. Tuus hic Patelinus quoddam
est specimen atque, ut ita dixerim, praeludium maioris ali-
cuius operis edendi. Sic enim optimi quique vates suis ope-
ribus arduis praeluserunt.

Illum itaque suscepi, ut impressum rursus iri curarem,
eoque magis, quod prius chalcographi opus defaecatissimum
suae ignorantiae. maculis aliquot in locis polluissent. Quam
provinciam libenter obivi, cum ut in hac parte tibi nonnihil
gratificarer, tum ut, quantum tibi debeam, auimo prorsus
effuso hanc nactus opportunitatem expromerem. Etenim te
meorum studiorum fautorem semper hactenus abunde sum

¹) praxim C.
²) qui C.
³) Plinius Caecilius Secundus, Epistulae 3, ὁ, 16.

 

